# RoboRescue

Περιγραφή ιδέας:	

Στόχος της ομάδας μας ήταν η κατασκευή ενός ρομπότ για επικίνδυνες αποστολές έρευνας και διάσωσης, όπως σε σεισμούς, πλημμύρες ή πυρκαγιές.

Είναι ένα τηλεχειριζόμενο, ευέλικτο, όχημα (τετρακίνητο εδάφους), με κάμερα, που βοηθάει στη διάσωση τραυματισμένων ή εγκλωβισμένων ανθρώπων σε περιπτώσεις έκτακτης ανάγκης.

Το όχημά μας είναι ενεργειακά αυτόνομο και θα κατευθύνεται με τηλεχειρισμό μέσω BlueTooth προς το σημείο που υπάρχει ανάγκη.

Μεταφέρει στους εγκλωβισμένους ένα κιτ πρώτων βοηθειών ή φάρμακα ή φαγητό.

Η εικόνα από την κάμερα μεταφέρεται ασύρματα και ζωντανά σε οποιαδήποτε δικτυακή συσκευή (π.χ. κινητό, λάπτοπ) στο κέντρο ελέγχου του οχήματος, ώστε να λαμβάνονται οι καλύτερες αποφάσεις από τις πληροφορίες που μεταφέρει.

Η συνάφια με το θέμα του διαγωνισμού είναι η θεματική του ρομπότ για έρευνα και διάσωση.


Eκπαιδευτικοί στόχοι του έργου:

Η συμμετοχή, η καινοτομία και ο πειραματισμός σε προκλήσεις που αφορούν την ασφάλεια στις κοινωνίες και τις πόλεις μας. Η ενθάρρυνση των μαθητών να χρησιμοποιήσουν ανοιχτό υλικό για τη δημιουργία των πρωτοτύπων τους και η ενθάρρυνση της χρήσης ανακυκλωμένων υλικών και της ενεργειακής αποδοτικότητας.
Επίσης να εργαστούν σε ομάδες για να παρουσιάσουν τις ιδέες τους.


Επεκτάσεις της ιδέας μπορεί να είναι:

α) ο συνδυασμός του οχήματος με τεχνητή νοημοσύνη (AI) για αναγνώριση ανθρώπων σε συντρίμμια,

β) η εξέλιξή του με ένα τηλεκατευθυνόμενο σκάφος που θα είναι σε ένα τρέιλερ και θα συμβάλλει στην διάσωση αγνοουμένων από τυχόν ναυάγια. 


Λίστα εξοπλισμού:

Για την κατασκευή μας χρειαστήκαμε:
Όχημα τηλεκατευθυνόμενο με τέσσερις κινητήρες, Arduino και raspberry pi5 με κάμερα, ασύρματο τηλεχειριστήριο από ps4 και ασύρματο δέκτη, επαναφορτιζόμενες μπαταρίες και ηλεκτρικό κολλητήρι.
Επαναχρησιμοποιήθηκε και εξοπλισμός από παλαιότερες κατασκευές μας.
Το έργο θα αναπτύχθηκε με εργαλεία ανοιχτού λογισμικού και τα υλικά έχουν ανοικτό και επαναχρησιμοποιούμενο χαρακτήρα. 
